 title
Modulo 1

modulo1

Argomenti

    Il linguaggio di programmazione R

    Introduzione alla console di R

    Vettori e Fattori in R



Obiettivi conoscitivi

Al termine di questa attività dovresti essere in grado di:

    descrivere cos'è la console di R (anche detto terminale)
    eseguire dei comandi nella console di R
    scrivere una riga di commento in un codice R
    utilizzare il terminale di R come una semplice calcolatrice
    descrivere cos'è una variabile
    creare una nuova variabile in R o assegnare un valore ad una variabile già esistente
    eseguire operazioni su variabili, come ad esempio la somma di due variabili di tipo numerico
    elencare almeno 3 tipi diversi di variabili
    creare una variabile di tipo carattere
    elencare i possibili valori per una variabile di tipo booleano
    verificare di che tipo è una data variabile
    effettuare la somma di tutti gli elementi di un vettore
    elencare gli operatori di confronto (logici) disponibili in R
    confrontare 2 variabili numeriche
    selezionare uno o più elementi da un vettore
    calcolare la media di un vettore numerico
    selezionare elementi di un vettore in base ad una condizione posta
    fornire qualche esempio di variabile categorica
    descrivere cos'è e come si crea un fattore in R
    distinguere una variabile categorica nominale da una variabile categorica ordinale
    confrontare variabili categoriche ordinali



Durata e programma dell'attività:

3 ore;
td> td> td>
[20'] 	R: una panoramica introduttiva (cosa è, diffusione, vantaggi)
[40'] 	Svolgimento tutorial: Introduzione alla Console R
	Sfide interattive sul contenuto del tutorial	
pausa 10'
[50'] 	Svolgimento tutorial: Vettori in R
	Sfide interattive sul contenuto del tutorial	
pausa 10'
[50'] 	Svolgimento tutorial: Fattori in R	
	Sfide interattive sul contenuto del tutorial	

Introduzione all'attività del modulo

Un passo indietro: perché imparare a programmare?

Programmare vuol dire saper scrivere una serie di istruzioni (un programma) che una macchina (ad esempio, il computer su cui stai lavorando) sappia interpretare ed eseguire. Un programma è dunque un gruppo di operazioni (esempio funzioni logiche o matematiche) da svolgere in un dato ordine stabilito, che portano a compimento una data attività. Queste istruzioni vengono scritte utilizzando un linguaggio di programmazione, che funge da ponte tra il pensiero umano e la macchina, permettendo di tradurre le idee in comandi eseguibili dal computer. Programmare ci consente di creare cose come software per computer, siti web, applicazioni per il nostro cellulare e videogiochi.

Ad esempio, un semplice programma potrebbe dire al computer di sommare due numeri e poi mostrare il risultato sullo schermo. In questo caso, le istruzioni, nell'ordine in cui devono essere eseguite, potrebbero essere: 'prendi il primo numero', 'prendi il secondo numero', 'somma il primo e il secondo numero' e 'mostra il risultato'.

Imparare a programmare è un'ottima scelta per tante buone ragioni, ad esempio:

    Per acquisire una forma mentale basata su ragionamento lineare, logica e rigore di fronte ad un problema e per pensare e delineare una sua possibile soluzione. Un'abilità che ha utilità in generale nella vita di chiunque, non solo per chi professionisti nel campo dell'informatica o in altri ambiti affini.
    Perché nella nostra quotidianità siamo pervasi dalla tecnologia, e conoscere almeno le basi di un linguaggio di programmazione ci aiuta a vedere questa tecnologia - per quanto complessa - non come magiche scatole nere ma come prodotto della programmazione di qualche essere umano, riconducibile ad un numero finito di istruzioni.
    Perché programmare è molto più semplice di quanto si pensi, almeno a livello base. Ed essere esposti ad un linguaggio di programmazione può farci scoprire un'interesse.
    Per automatizzare procedure ripetute più volte, rendendole più semplici, più veloci e meno soggette ad errore (es. grafico settimanale dell'andamento di dati pandemici).
    In ambito scientifico, per assicurare trasparenza e riproducibilità nelle procedure di analisi di dati che hanno portato ad una data conclusione.

Il linguaggio di programmazione R

Pagina wiki R

    R è un linguaggio di programmazione potente e gratuito, particolarmente efficiente per l'analisi statistica e la visualizzazione grafica dei dati
    R, secondo solo a Python, è tra i linguaggi di programmazione open source più usati in ricerca accademica e scientifica, e in generale in data science

Pagina wiki R

    R è un software multipiattaforma, disponibile per sistemi UNIX e UNIX-based (Linux), Windows e Mac OS X

Pagina CRAN

    R ha una comunità di utilizzatori e sviluppatori attiva e vastissima, che assicura migliaia di pacchetti disponibili e aggiornati, grande supporto (es: forum online) e facile accesso a documentazione

Svolgimento tutorial in R: "Introduzione alla Console R"

Svolgimento tutorial in R: "Vettori in R"

Svolgimento tutorial in R: "Fattori in R"

Riferimenti utili

    Progetto R - sito ufficiale: https://www.r-project.org/
    Ebook del Prof. Federico Reali:Note dal aboratorio di R del corso di Probabilità e Statistica Matematica - aa 2018/2019


