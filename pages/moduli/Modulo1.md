---
title: Modulo 1
---

![modulo1](images/modulo1/modulo1.jpg)

<br>

## Argomenti

- Il linguaggio di programmazione R 

- Introduzione alla console di R
  
- Vettori e Fattori in R


<br>
<br>


## Obiettivi conoscitivi


Al termine di questa attività dovresti essere in grado di:
<br>

- descrivere cos'è la console di R (anche detto terminale)
- eseguire dei comandi nella console di R
- scrivere una riga di commento in un codice R
- utilizzare il terminale di R come una semplice calcolatrice
- descrivere cos'è una variabile
- creare una nuova variabile in R o assegnare un valore ad una variabile già esistente
- eseguire operazioni su variabili, come ad esempio la somma di due variabili di tipo numerico
- elencare almeno 3 tipi diversi di variabili
- creare una variabile di tipo carattere
- elencare i possibili valori per una variabile di tipo booleano
- verificare di che tipo è una data variabile
- effettuare la somma di tutti gli elementi di un vettore
- elencare gli operatori di confronto (logici) disponibili in R
- confrontare 2 variabili numeriche
- selezionare uno o più elementi da un vettore
- calcolare la media di un vettore numerico
- selezionare elementi di un vettore in base ad una condizione posta
- fornire qualche esempio di variabile categorica
- descrivere cos'è e come si crea un fattore in R
- distinguere una variabile categorica nominale da una variabile categorica ordinale
- confrontare variabili categoriche ordinali

<br>
<br>

## Durata e programma dell'attività:

3 ore;

<table border="1" width="700">
	<tr>
		<td>[20']</td>
		<td>R: una panoramica introduttiva (cosa è, diffusione, vantaggi)</td>
	</tr>
	<tr>
		<td>[40']</td>
		<td>Svolgimento tutorial: Introduzione alla Console R</td>
	</tr>
	<tr>
		<td></td>td>
		<td>Sfide interattive sul contenuto del tutorial</td>		
	</tr>
	<tr>
	<td colspan="2">pausa 10'</td>
	</tr>
	<tr>
		<td>[50']</td>
		<td>Svolgimento tutorial: Vettori in R</td>
	</tr>
	<tr>
		<td></td>td>
		<td>Sfide interattive sul contenuto del tutorial</td>		
	</tr>
	<tr>
	<td colspan="2">pausa 10'</td>
	</tr>	
	<tr>
		<td>[50']</td>
		<td>Svolgimento tutorial: Fattori in R</td>		
	</tr>	
	<tr>
		<td></td>td>
		<td>Sfide interattive sul contenuto del tutorial</td>		
	</tr>
</table>

<br>

## Introduzione all'attività del modulo

<br>

### Un passo indietro: perché imparare a programmare?

Programmare vuol dire saper scrivere una serie di istruzioni (**un programma**) che una macchina (ad esempio, il computer su cui stai lavorando) sappia interpretare ed eseguire. 
Un programma è dunque un gruppo di operazioni (esempio funzioni logiche o matematiche) da svolgere in un dato ordine stabilito, che portano a compimento una data attività. 
Queste istruzioni vengono scritte utilizzando un **linguaggio di programmazione**, che funge da ponte tra il pensiero umano e la macchina, permettendo di tradurre le idee in comandi eseguibili dal computer. 
Programmare ci consente di creare cose come software per computer, siti web, applicazioni per il nostro cellulare e videogiochi.

Ad esempio, un semplice programma potrebbe dire al computer di sommare due numeri e poi mostrare il risultato sullo schermo. In questo caso, le istruzioni, nell'ordine in cui devono essere eseguite, potrebbero essere: 'prendi il primo numero', 'prendi il secondo numero', 'somma il primo e il secondo numero' e 'mostra il risultato'.

Imparare a programmare è un'ottima scelta per tante buone ragioni, ad esempio: <br>
- Per acquisire una forma mentale basata su **ragionamento lineare, logica e rigore di fronte ad un problema e per pensare e delineare una sua possibile soluzione**. Un'abilità che ha utilità in generale nella vita di chiunque, non solo per chi professionisti nel campo dell'informatica o in altri ambiti affini.
- Perché nella nostra quotidianità siamo **pervasi dalla tecnologia**, e conoscere almeno le basi di un linguaggio di programmazione ci aiuta a vedere questa tecnologia - per quanto complessa - **non** come **magiche scatole nere** ma come prodotto della programmazione di qualche essere umano, riconducibile ad un numero finito di istruzioni.
- Perché programmare è **molto più semplice di quanto si pensi**, almeno a livello base. Ed essere esposti ad un linguaggio di programmazione può farci scoprire un'interesse.
- Per automatizzare procedure ripetute più volte, rendendole più semplici, più veloci e meno soggette ad errore (es. grafico settimanale dell'andamento di dati pandemici).
- In ambito scientifico, **per assicurare trasparenza e riproducibilità** nelle procedure di analisi di dati che hanno portato ad una data conclusione.

<hr>
Il linguaggio di programmazione R
<hr>

![Pagina wiki R](images/modulo1/R_page.png)


- R è un linguaggio di programmazione potente e gratuito, particolarmente efficiente per l'analisi statistica e la visualizzazione grafica dei dati
- R, secondo solo a Python, è tra i linguaggi di programmazione *open source* più usati in ricerca accademica e scientifica, e in generale in data science

![Pagina wiki R](images/modulo1/R_page2.png)

- R è un software multipiattaforma, disponibile per sistemi UNIX e UNIX-based (Linux), Windows e Mac OS X

![Pagina CRAN](images/modulo1/CRAN.png)

- R ha una comunità di utilizzatori e sviluppatori attiva e vastissima, che assicura **migliaia di pacchetti disponibili e aggiornati**, grande supporto (es: forum online) e facile accesso a **documentazione**

___

## Svolgimento tutorial in R: "Introduzione alla Console R"
<br>Puoi visualizzare o scaricare il tutorial da [qui](https://maghetta.github.io/Corso-R-livello-base__BBC/Introduzione_alla_Console_R)

## Svolgimento tutorial in R: "Vettori in R"
<br>Puoi visualizzare o scaricare il tutorial da [qui](https://maghetta.github.io/Corso-R-livello-base__BBC/Vettori_in_R)

## Svolgimento tutorial in R: "Fattori in R"
<br>Puoi visualizzare o scaricare il tutorial da [qui](https://maghetta.github.io/Corso-R-livello-base__BBC/Fattori_in_R)

___

**Esercizi**
<br>

1. Quale comando si può utilizzare in R per visualizzare il contenuto del proprio spazio di lavoro?

- *a. dir()*
- *b. read()*
- *c. ls()*
- *d. list()*


2. Il comando  c(1, TRUE,"A") genera in R un vettore di che tipo?

- *a. Numerico.*
- *b. Logico.* 
- *c. Carattere.*

<br>

3. Voglio estrarre da un vettore chiamato "compiti" composto da 24 elementi, i valori corrispondenti alle posizioni 3, 11, 15 e 21. Scrivi il comando R opportuno per farlo.

4. La funzione rep() di R genera ripetizioni di un dato vettore tante volte quanto specificato nel parametro times. Ad esempio: *rep( c(1,0,2), times=2)* genererà il seguente output:  *1 0 2 1 0 2*. Usa il comando *rep()* per generare il seguente vettore: *1 0 1 0 1 0 1 0 1 0 1 0*

5. Scrivi 3 righe di codice R che facciano quanto segue: (1) creare un vettore denominato "regioni" che contiene gli elementi "Sicilia", "Lombardia" e "Liguria"; (2) aggiungere a questo vettore l'elemento "Molise"; (3) stampare a video il contenuto del vettore regioni. 

6. Risolvi la seguente espressione in R: *-3 x 5<sup>6</sup> + 3<sup>2-2</sup> x 2<sup>2</sup> -(-2)<sup>2</sup>*. Quanto fa?

7. Crea un vettore denominato x con i seguenti elementi: *3,4,5,6,6,5,2,2,6,7,8,2,3,2,5,4,5,9*; Poi calcola la media e la lunghezza del vettore x.

8. Crea un fattore ordinato denominato *geografia* che contenga le seguenti valutazioni di uno studente in geografia nei tre anni delle scuole medie: *ottimo, buono, buono, discreto, ottimo, insufficiente, buono*



### Riferimenti utili

- <span style="color:blue;">Progetto R - sito ufficiale: [https://www.r-project.org/](https://www.r-project.org/)</span>
- <span style="color:blue;">Ebook del Prof. Federico Reali: [Note dal aboratorio di R del corso di Probabilità e Statistica Matematica - aa 2018/2019](https://thefreolo.github.io/book/primi-passi-con-r.html)</span>
